<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Dějství druhé">
    <meta name="apple-mobile-web-app-capable" content="yes">
    <title>Dějství druhé</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./marinka_008.html">
    <link rel="next" href="./marinka_010.html">
    <meta name="nb-order" content="5">
    <link rel="self" href="marinka_009.html">
    <meta name="nb-identifier" content="macha-marinka-4cb27bb">
    <meta name="nb-role" content="chapter">
  </head>
  <body data-nb-words="2696" data-nb-chars="16228" class="nb-role-chapter nb-custom-style">
    <nav role="doc-toc">
      <ul class="plain section">
        <li><a href="marinka_005.html">Vale lásko...</a></li>
        <li><a href="marinka_006.html">Ouvertura</a></li>
        <li><a href="marinka_007.html">Dějství první</a></li>
        <li><a href="marinka_008.html">Intermezzo</a></li>
        <li><a href="marinka_009.html">Dějství druhé</a></li>
        <li><a href="marinka_010.html">Finále</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./marinka_008.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="13"><span class="idea" data-nb-ref-number="1" id="idea1" data-nb-words="2" data-nb-chars="13">Dějství druhé</span></h1>
        <p class="chunk" data-nb-ref-number="2" data-nb-words="67" data-nb-chars="396"><span class="idea" data-nb-ref-number="2" id="idea2" data-nb-words="67" data-nb-chars="396">Noc přešla a&nbsp;uplakané jitro vzešlo nad probuzenou Prahou. Já&nbsp;jsem ještě za&nbsp;tmy vstával, chystaje se&nbsp;k&nbsp;návštěvě, o&nbsp;jaké se&nbsp;mi, na&nbsp;rukou u&nbsp;stolku spícímu, po&nbsp;celou noc snilo. Srovnal jsem si&nbsp;vlasy, přičesal licousy kolem obličeje a&nbsp;načernil jsem vousiska nad i&nbsp;pod pyskama. Bylo osm hodin na&nbsp;Staroměstské radnici dne 10. srpna 1833, kdy jsem, přecházeje Staroměstské náměstí, k&nbsp;Františku se&nbsp;blížil.</span></p>
        <p class="chunk" data-nb-ref-number="3" data-nb-words="31" data-nb-chars="201"><span class="idea" data-nb-ref-number="3" id="idea3" data-nb-words="31" data-nb-chars="201">Za&nbsp;čtvrt hodiny byl jsem na&nbsp;Františku; deštivé oblaky přešly a&nbsp;jasné slunce, slibující parný den, hrálo po&nbsp;vlnách Vltaviných. Kolem někdejšího kláštera svaté Anežky přišel jsem brzy na&nbsp;místo naznačené.</span></p>
        <p class="chunk" data-nb-ref-number="4" data-nb-words="73" data-nb-chars="441"><span class="idea" data-nb-ref-number="4" id="idea4" data-nb-words="73" data-nb-chars="441">Byl to&nbsp;malý, nízký domek v&nbsp;ouzké, zábradlím přepažené uličce, v&nbsp;kterou po&nbsp;malém kopečku vyšlapaná cestička vedla. Hluboká, široká strouha táhla se&nbsp;uličkou před tím domkem a&nbsp;jednotlivé prkno sloužilo, jako zdvihací most v&nbsp;pevný hrad, za&nbsp;přechod v&nbsp;nízká dvířka jeho. Přespříč uličky od&nbsp;toho domku k&nbsp;jinému, jemu podobnému na&nbsp;protější straně, byl provaz natažen a&nbsp;parné slunce hrálo po&nbsp;rozvěšeném na&nbsp;něm prádle, které však již velmi sešlé bylo.</span></p>
        <p class="chunk" data-nb-ref-number="5" data-nb-words="95" data-nb-chars="600"><span class="idea" data-nb-ref-number="5" id="idea5" data-nb-words="95" data-nb-chars="600">Několik uličníků spouštělo jednoho z&nbsp;druhů svých, na&nbsp;provaze jako závaží se&nbsp;houpajícího, v&nbsp;hlubokou strouhu pro míč, který jim opodál hrajícím do&nbsp;ní&nbsp;byl zapadl. Vtom z&nbsp;domku toho vystoupila polonahá ženština, jedinou sukni přes rozhrnutou košili a&nbsp;na hlavě plachetku proti slunci zavázanou majíc; i&nbsp;spatřivši, jak hlučný sbor naději její v&nbsp;hlubokou strouhu vpouští, hnala se&nbsp;po&nbsp;ouzké lávce, nerázným hrozíc koštětem dobyvatelům pokladu svého, kteří blízké, ne&nbsp;sice hromo-, ale přece bití uhlídavše, na&nbsp;outěk se&nbsp;dali, nešťastné závaží v&nbsp;strouhu pustivše, které ihned až&nbsp;po&nbsp;krk v&nbsp;strouze se&nbsp;pohroužilo.</span></p>
        <p class="chunk" data-nb-ref-number="6" data-nb-words="137" data-nb-chars="868"><span class="idea" data-nb-ref-number="6" id="idea6" data-nb-words="137" data-nb-chars="868">Rozlícená matka naději svou, pro lepší zdar pohnojenou, jako psíka na&nbsp;provaze vysmejkla a&nbsp;za hromosvod električnosti své jej považujíc, co&nbsp;Jupiter druhý blesky svými do&nbsp;něho mlátila, až&nbsp;kolem stříkajecí s&nbsp;něho bláto vyvěšené prádlo jí&nbsp;nečistě vybílilo. Posléze se&nbsp;nebohému hromosvodu přece zdařilo utrhnouti se, který ihned dosáhnuté svobody ne&nbsp;zle užívaje, do&nbsp;řeky pospíchal.&nbsp;– Utichlé jsem se&nbsp;doptával po&nbsp;příbytku dívčiny mně píšící a&nbsp;maně jsem nalezl v&nbsp;ní matku její, která právě pobláceného bratříčka mého přes noc utvořeného ideálu vybivši, nemohla pochopiti, proč by&nbsp;takovýto pán, kterého pro neobyčejný oděv za&nbsp;cizince držela, se&nbsp;po&nbsp;té, jak se&nbsp;s&nbsp;důmyslným usmáním vyjádřila, nedochcíplé děvce doptával. Nehrubě s&nbsp;takovou odpovědí spokojený, kráčel jsem po&nbsp;houpajícím se&nbsp;prknu v&nbsp;nízký domek a&nbsp;brzo se&nbsp;na&nbsp;lehké klepání moje u&nbsp;malých dveří jemné „Vstupte!“ ozvalo.</span></p>
        <p class="chunk" data-nb-ref-number="7" data-nb-words="84" data-nb-chars="450"><span class="idea" data-nb-ref-number="7" id="idea7" data-nb-words="84" data-nb-chars="450">Stál jsem v&nbsp;malém pokojíku. Na&nbsp;měkkém sedadle, hlavu v&nbsp;ruku opřenou, seděla ona. Ano, to&nbsp;byla ona!&nbsp;– to&nbsp;byla Marinka!&nbsp;– Kdo viděl Goethovu Mignonu od&nbsp;Schadowa malovanou?&nbsp;– Tak byla Marinka, rovně tak!&nbsp;– a&nbsp;jména Marinka i&nbsp;Mignon hrála na&nbsp;neurčitých pyskách mojich, kterým bych ji&nbsp;z&nbsp;jmen těchto měl pojmenovati. Já&nbsp;neviděl nic kolem sebe než ji;&nbsp;– tak byla se&nbsp;mi&nbsp;zjevila ve&nbsp;snách mých, tak žila v&nbsp;duchu mém; tak jsem uvykl ji&nbsp;milovati v&nbsp;obraze Mignony.</span></p>
        <p class="chunk" data-nb-ref-number="8" data-nb-words="69" data-nb-chars="437"><span class="idea" data-nb-ref-number="8" id="idea8" data-nb-words="69" data-nb-chars="437">Černé, prosté vlasy padaly v&nbsp;těžkých kadeřích kolem bledého, vyzáblého obličeje, který znak veliké krásy nesl, na&nbsp;bílý čistý šat, jenž nahoře až&nbsp;ke&nbsp;krku zapjat, dole až&nbsp;k&nbsp;malé lehounké nožce dosahoval, vysokou, štíhlou jevě postavu. Černý opasek svíral outlé tělo a&nbsp;černá sponka přepínala krásné, vysoké bílé čelo. Nic ale nedosáhlo krásy plamenných černých, hluboko pod čelem ležících očí; ten výraz smutku a&nbsp;touhy žádné péro nenaznačí.</span></p>
        <p class="chunk" data-nb-ref-number="9" data-nb-words="91" data-nb-chars="491"><span class="idea" data-nb-ref-number="9" id="idea9" data-nb-words="91" data-nb-chars="491">Zaražený zůstanu u&nbsp;dveří státi;&nbsp;– ona lehko pozdvihla hlavu a&nbsp;smutným mě&nbsp;pozdravujíc usmáním, pravila: „Já vás již znám. Neviděla jsem vás sice nikdy, ale oko vaše v&nbsp;této chvíli všecko mi&nbsp;praví, cokoliv kdy ruka vaše psala.“ Dost možná, že&nbsp;tomu tak bylo; neb já&nbsp;v&nbsp;této chvíli nevěděl jsem, co&nbsp;oko mé&nbsp;činí,&nbsp;– já&nbsp;jsem neviděl ničeho a&nbsp;obyčejná smělost zcela mne opustila. Po&nbsp;chvíli k&nbsp;sobě přišedšímu pokynula mi&nbsp;k&nbsp;sezení a&nbsp;já, vezma nízkou stoličku, posadím se;&nbsp;– ó, já&nbsp;bych byl před ní&nbsp;klekl!</span></p>
        <p class="chunk" data-nb-ref-number="10" data-nb-words="105" data-nb-chars="703"><span class="idea" data-nb-ref-number="10" id="idea10" data-nb-words="105" data-nb-chars="703">Teď teprva ohlídnu se&nbsp;po&nbsp;sednici. Smutně to&nbsp;zde vyhlíželo a&nbsp;dlouho jsem nemohl bídné vůkolí s&nbsp;postavou, pohledem a&nbsp;oblekem jejím srovnati. Roztlučené okno bylo papírem zalepeno a&nbsp;nad rozlámaným stolkem rozestřel malý pavouček jemné sítě své po&nbsp;zčernalé mokré stěně. V&nbsp;koutě stála třínohá židlička mimo stolice bez lenochu, u&nbsp;polozbořených kamen jediné prázdné sedadlo. Vzadu stálo zpukřelé, bídné lůžko rozestláno a&nbsp;několik hliněných bílých talířů, zeleně a&nbsp;temně přibarvených, na&nbsp;malé poličce nade dveřmi bylo ostatní nářadí, naproti kterému velké, nákladné fortepiano, blíž okna postavené, mě&nbsp;u&nbsp;velikou pochybnost postavilo, zdaž dívku tuto za&nbsp;chudou považovati, čili dle obleku jejího posuzovati mám.</span></p>
        <p class="chunk" data-nb-ref-number="11" data-nb-words="93" data-nb-chars="537"><span class="idea" data-nb-ref-number="11" id="idea11" data-nb-words="93" data-nb-chars="537">Mluvili jsme málo, ale pevně jeden na&nbsp;druhého hleděl; onen hudebník&nbsp;– proč se&nbsp;zpouzí péro mé&nbsp;to&nbsp;psáti?&nbsp;– onen&nbsp;– žebrák v&nbsp;Kanálské zahradě byl jí&nbsp;otcem, otcem dobrotivým.&nbsp;– Někdy bohatý, sklesl bezvinně v&nbsp;tak velkou chudobu;&nbsp;– a&nbsp;jsa vdovcem i&nbsp;domnívaje se, že&nbsp;by&nbsp;žádný jeho nemocné Marince tak věrně neposloužil, oženil se&nbsp;podruhé; než macecha její, s&nbsp;kterou jsem při vchodu mluvil, jen samých nátisků jí&nbsp;činila a&nbsp;nešťastná Marinka neměla pro potěchu svou nic, než z&nbsp;někdejšího bohatství pozůstalé fortepiano, a&nbsp;jak mně pravila, spisy mé.</span></p>
        <p class="chunk" data-nb-ref-number="12" data-nb-words="104" data-nb-chars="580"><span class="idea" data-nb-ref-number="12" id="idea12" data-nb-words="104" data-nb-chars="580">Po&nbsp;chvíli jsem seděl při ní&nbsp;na&nbsp;malé stoličce a&nbsp;ona mi&nbsp;rozhrnovala lehkým prstem vlasy s&nbsp;čela. My&nbsp;jsme se&nbsp;znali dávno, my&nbsp;jsme rozuměli jeden druhému i&nbsp;beze slova promluvení. Ona mi&nbsp;vyřkla svou dávnou touhu mě&nbsp;seznati, leč jen vědomí, že&nbsp;zejtra již dalekou cestu chci nastoupiti a&nbsp;blížící se&nbsp;do&nbsp;honu konec života jejího donutil ji, ač&nbsp;mě&nbsp;a&nbsp;povahu mou dobře znala, ku&nbsp;kroku smělšímu. Ona věděla, určitě věděla čas, v&nbsp;kterém nevyhnutelně pojíti musí; čas ten nebyl daleko, a&nbsp;přece mi&nbsp;vyjevila, jak náramně miluje život tento, jak trudno jí&nbsp;v&nbsp;tak mladém věku tak krásnou opustiti zem.</span></p>
        <p class="chunk" data-nb-ref-number="13" data-nb-words="188" data-nb-chars="1074"><span class="idea" data-nb-ref-number="13" id="idea13" data-nb-words="188" data-nb-chars="1074">Já&nbsp;nebyl v&nbsp;stavu ani slzy umořiti, a&nbsp;proto tím hůře svírala bolest prsa má. Stranou skloniv hlavu na&nbsp;sepjaté ruce, zůstal jsem velmi smutný ležeti;&nbsp;– ona vstavši, blížila se&nbsp;zdlouhavým, mdlým krokem k&nbsp;fortepianu, jehožto libý zvuk až&nbsp;posud nevychází z&nbsp;mysli mé.&nbsp;– Hrála!&nbsp;– ó, jak smutně! jak smutně!&nbsp;– Hra její zdála se&nbsp;mi&nbsp;býti úvodem k&nbsp;některé písni; zvedna hlavu, ohlídnu se&nbsp;po&nbsp;ní. Obraz nezapomenutý! Až&nbsp;posud vidím bílý její šat, černou sepjatý páskou; až&nbsp;posud mi&nbsp;v&nbsp;očích tkví outlá nožka její, řídící silnější neb jemnější zvuk stroje; až&nbsp;posud a&nbsp;vždy zřím bledý, smutný, krásný obličej tento, tyto černé kadeře, padající kolem velebného čela, přepjatého černou sponkou, a&nbsp;o&nbsp;tom smutném výrazu černého oka i&nbsp;v&nbsp;hrobě někdy sníti se&nbsp;mi&nbsp;bude. Outlé prsty sotva se&nbsp;dotýkaly jí&nbsp;spřízněného stroje a&nbsp;struny, jak by&nbsp;jí&nbsp;rozuměly, mluvily tak smutně&nbsp;– tak smutně&nbsp;– co&nbsp;oko její. Ona zpívala. Mou píseň.&nbsp;– Tato postava, libozvuk fortepiana, krásný hlas a&nbsp;píseň, kterou jsem, sám nejhlouběji cítě, psal&nbsp;– kdo to&nbsp;pochopí, zná bouři citů mých, jaká tenkráte hrozila rozbíti prsa má.</span></p>
        <p class="chunk" data-nb-ref-number="14" data-nb-words="6" data-nb-chars="49"><span class="idea" data-nb-ref-number="14" id="idea14" data-nb-words="6" data-nb-chars="49">Sladké, líbezné zvuky provázely následující zpěv:</span></p>
        <p class="chunk" data-nb-ref-number="15" data-nb-words="14" data-nb-chars="87"><em><span class="idea" data-nb-ref-number="15" id="idea15" data-nb-words="4" data-nb-chars="22">Tam na&nbsp;hoře holoubátko<br></span>
<span class="idea" data-nb-ref-number="16" id="idea16" data-nb-words="3" data-nb-chars="20">smutně sobě štěhotá:<br></span>
<span class="idea" data-nb-ref-number="17" id="idea17" data-nb-words="4" data-nb-chars="24">„Komu, komu to&nbsp;poupátko,<br></span>
<span class="idea" data-nb-ref-number="18" id="idea18" data-nb-words="3" data-nb-chars="21">komu smutné zakvětá?“</span></em></p>
        <p class="chunk" data-nb-ref-number="16" data-nb-words="18" data-nb-chars="107"><em><span class="idea" data-nb-ref-number="19" id="idea19" data-nb-words="3" data-nb-chars="20">Odpovídá keř růžový,<br></span>
<span class="idea" data-nb-ref-number="20" id="idea20" data-nb-words="4" data-nb-chars="21">libá vůně jehoť hlas:<br></span>
<span class="idea" data-nb-ref-number="21" id="idea21" data-nb-words="4" data-nb-chars="25">„Komu vzejde květ májový,<br></span>
<span class="idea" data-nb-ref-number="22" id="idea22" data-nb-words="7" data-nb-chars="41">(Velmi smutně) nežli z&nbsp;hrobu, hrobu zas?“</span></em></p>
        <p class="chunk" data-nb-ref-number="17" data-nb-words="18" data-nb-chars="127"><span class="idea" data-nb-ref-number="23" id="idea23" data-nb-words="18" data-nb-chars="127">Hlas jí&nbsp;nestačil pro bolest srdce; neplakala však. Po&nbsp;malé přestávce zpěvu, vyplněné truchlými zvuky fortepiana, zpívala takto:</span></p>
        <p class="chunk" data-nb-ref-number="18" data-nb-words="16" data-nb-chars="88"><em><span class="idea" data-nb-ref-number="24" id="idea24" data-nb-words="4" data-nb-chars="24">„Sotva slunce že&nbsp;zapadne<br></span>
<span class="idea" data-nb-ref-number="25" id="idea25" data-nb-words="4" data-nb-chars="20">modravé tam za&nbsp;hory,<br></span>
<span class="idea" data-nb-ref-number="26" id="idea26" data-nb-words="5" data-nb-chars="23">též i&nbsp;kvítek můj uvadne<br></span>
<span class="idea" data-nb-ref-number="27" id="idea27" data-nb-words="3" data-nb-chars="21">bledé luně navzdory.“</span></em></p>
        <p class="chunk" data-nb-ref-number="19" data-nb-words="11" data-nb-chars="82"><em><span class="idea" data-nb-ref-number="28" id="idea28" data-nb-words="2" data-nb-chars="21">Zaplakalo holoubátko,<br></span>
<span class="idea" data-nb-ref-number="29" id="idea29" data-nb-words="2" data-nb-chars="17">zavrkalo večerem;<br></span>
<span class="idea" data-nb-ref-number="30" id="idea30" data-nb-words="3" data-nb-chars="23">klonilo hlavu poupátko,<br></span>
<span class="idea" data-nb-ref-number="31" id="idea31" data-nb-words="4" data-nb-chars="21">sklonilo ji&nbsp;za&nbsp;šerem.</span></em></p>
        <p class="chunk" data-nb-ref-number="20" data-nb-words="15" data-nb-chars="85"><em><span class="idea" data-nb-ref-number="32" id="idea32" data-nb-words="4" data-nb-chars="20">A&nbsp;kdy pozdě pominula<br></span>
<span class="idea" data-nb-ref-number="33" id="idea33" data-nb-words="4" data-nb-chars="24">jasna slunce krásná moc,<br></span>
<span class="idea" data-nb-ref-number="34" id="idea34" data-nb-words="4" data-nb-chars="20">též i&nbsp;poupě obvinula<br></span>
<span class="idea" data-nb-ref-number="35" id="idea35" data-nb-words="3" data-nb-chars="21">pustohustá, čirá noc.</span></em></p>
        <p class="chunk" data-nb-ref-number="21" data-nb-words="68" data-nb-chars="399"><span class="idea" data-nb-ref-number="36" id="idea36" data-nb-words="68" data-nb-chars="399">Žalostivě končilo fortepiano, temněji a&nbsp;temněji, až&nbsp;posléz jako by&nbsp;usnul smutný jeho hlas. Já&nbsp;jsem se&nbsp;probudil z&nbsp;hloubí zapomenutí svého; polomrtvý spěchám odtud, mně nebylo lze zde vydržeti. „Hynku!“ zvolá její jemný hlas; obrátím se&nbsp;k&nbsp;ní, ona rozepjala ruce za&nbsp;mnou, v&nbsp;krásných očích ani slzy nebylo; sklesnu zpět k&nbsp;nohoum jejím, vřelé čelo kryje v&nbsp;jejím klínu, cítil jsem rámě její kolem šíje mé.</span></p>
        <p class="chunk" data-nb-ref-number="22" data-nb-words="7" data-nb-chars="40"><span class="idea" data-nb-ref-number="37" id="idea37" data-nb-words="7" data-nb-chars="40">„Tys jediný, co&nbsp;se&nbsp;mnou cítí!“ zašeptla.</span></p>
        <p class="chunk" data-nb-ref-number="23" data-nb-words="19" data-nb-chars="116"><span class="idea" data-nb-ref-number="38" id="idea38" data-nb-words="19" data-nb-chars="116">„Ty jediná, co&nbsp;mi&nbsp;rozumí!“ chtěl jsem odpověděti, ale nebylo lze mi&nbsp;slova vyříci; násilím se&nbsp;vztyčiv, spěchám odtud.</span></p>
        <p class="chunk" data-nb-ref-number="24" data-nb-words="10" data-nb-chars="60"><span class="idea" data-nb-ref-number="39" id="idea39" data-nb-words="10" data-nb-chars="60">„Přijď opět! Přijď ještě dnes! Přijď jistě!“ volala za&nbsp;mnou.</span></p>
        <p class="chunk" data-nb-ref-number="25" data-nb-words="17" data-nb-chars="118"><span class="idea" data-nb-ref-number="40" id="idea40" data-nb-words="17" data-nb-chars="118">Za&nbsp;strouhou poroučela se&nbsp;mi&nbsp;rozdrchaná matka její, zapírajíc postříkané prádlo; bratříček s&nbsp;ostatními hráli na&nbsp;špačka.</span></p>
        <p class="chunk" data-nb-ref-number="26" data-nb-words="99" data-nb-chars="601"><span class="idea" data-nb-ref-number="41" id="idea41" data-nb-words="99" data-nb-chars="601">Přešel den a&nbsp;večer nastával, večer před odchodem mým na&nbsp;pouť v&nbsp;hory Krkonošské. Podruhé dnes přicházel jsem po&nbsp;řece na&nbsp;František a&nbsp;za svatou Anežku. Bylo opět po&nbsp;bouři, jednotlivé těžké krápěje tvořily maličká kolečka po&nbsp;hladké Vltavě a&nbsp;bouřlivé mraky zapadaly, zlatě broubeny zacházejícím sluncem, za&nbsp;protější kopce. Baby vynášely ve&nbsp;velikých nůších hliněné nádobí z&nbsp;právě připloulé lodě od&nbsp;řeky nahoru; a&nbsp;chlapci, nedbajíce na&nbsp;vysoké bláto, hráli obvyklým způsobem až&nbsp;po&nbsp;lokte a&nbsp;kolena vyhrnuti v&nbsp;míč, s&nbsp;velikým křikem a&nbsp;hřmotem se&nbsp;smějíce, kdykoliv některý z&nbsp;nich na&nbsp;kluzké půdě v&nbsp;blátě se&nbsp;povalil.</span></p>
        <p class="chunk" data-nb-ref-number="27" data-nb-words="149" data-nb-chars="971"><span class="idea" data-nb-ref-number="42" id="idea42" data-nb-words="149" data-nb-chars="971">Několik bab, které ve&nbsp;dne žebrajíce, u&nbsp;večer, nežli do&nbsp;svých děr k&nbsp;spaní zalezou, dobrodince své přetřepávají, vynášelo z&nbsp;ouzké uličky dlouhé lavice, sesedajíce se&nbsp;na&nbsp;prostranném místě k&nbsp;večerní rozprávce. Dobře jsem rozeznal mezi nimi matku Marinky, rozcuchanou a&nbsp;umazanou; na&nbsp;nerozčesanou hlavu měla nasazenou černou kukli s&nbsp;potrhanými krajkami, na&nbsp;špinavé bosé nohy měla natažené krátké mužské boty a&nbsp;cíp od&nbsp;šátku na&nbsp;krku visel přes levé rameno, nepřikrývaje ani černý krk, ani na&nbsp;zádech velikou v&nbsp;košili díru. Právě počínala jedna z&nbsp;bab s&nbsp;velikou živostí sen svůj vypravovati. Byla to&nbsp;vysoká postava, stářím trošku nakřivená a&nbsp;shrbená; jednou rukou o&nbsp;malou berličku podepřená, stála na&nbsp;malém kopečku něco výše nade druhými; ostatně byla bosa, rozhalená, jedinou, roztrhanou, velikými květy potisknutou sukní přioděná,&nbsp;– s&nbsp;hlavy, velikým šátkem jako turbanem obvinuté, padaly šedivé vlasy kolem vyzáblé, vráskovité, vousaté tváře. Tak stála v&nbsp;záři zapadajícího slunce.</span></p>
        <p class="chunk" data-nb-ref-number="28" data-nb-words="50" data-nb-chars="318"><span class="idea" data-nb-ref-number="43" id="idea43" data-nb-words="50" data-nb-chars="318">Právě když jsem okolo přicházel, vztyčila se&nbsp;rovně vzhůru a&nbsp;třesoucím se, ale silným hlasem slyšel jsem ji&nbsp;následující slova pronésti: „Zajisté, zajisté, pravím vám, že&nbsp;jí&nbsp;neuhlídáte více!“ co&nbsp;zatím matka Marinky, k&nbsp;výkladu přihotovené přehýbajíc karty, dutým, osudným hlasem volala: „To samé, to&nbsp;samé se&nbsp;i&nbsp;mně zdálo!“</span></p>
        <p class="chunk" data-nb-ref-number="29" data-nb-words="39" data-nb-chars="228"><span class="idea" data-nb-ref-number="44" id="idea44" data-nb-words="39" data-nb-chars="228">„To je&nbsp;jedenáctka a&nbsp;čtyrycet plná, paní Ančičko! Ať&nbsp;nerodím, jestliže ne,“ volala jiná babice na&nbsp;konci lavice; „já přisadím groš!“ – „Já také!“&nbsp;– „Já také!“ zvolal sbor bab. Z&nbsp;uličky zněly zvuky fortepiana a&nbsp;hlas Marinky zpíval:</span></p>
        <p class="chunk" data-nb-ref-number="30" data-nb-words="9" data-nb-chars="49"><em><span class="idea" data-nb-ref-number="45" id="idea45" data-nb-words="4" data-nb-chars="24">Komu vzejde květ májový,<br></span>
<span class="idea" data-nb-ref-number="46" id="idea46" data-nb-words="5" data-nb-chars="25">nežli z&nbsp;hrobu, hrobu zas?</span></em></p>
        <p class="chunk" data-nb-ref-number="31" data-nb-words="18" data-nb-chars="122"><span class="idea" data-nb-ref-number="47" id="idea47" data-nb-words="18" data-nb-chars="122">Přes kluzké prkno vešel jsem v&nbsp;dům a&nbsp;v&nbsp;sednici. Ma­rin­ka-Mig­non-Marinka&nbsp;seděla jako ráno při fortepianu, zpívajíc píseň:</span></p>
        <p class="chunk" data-nb-ref-number="32" data-nb-words="4" data-nb-chars="23"><span class="idea" data-nb-ref-number="48" id="idea48" data-nb-words="4" data-nb-chars="23"><em>Tam na&nbsp;hoře holoubátko.</em></span></p>
        <p class="chunk" data-nb-ref-number="33" data-nb-words="37" data-nb-chars="215"><span class="idea" data-nb-ref-number="49" id="idea49" data-nb-words="37" data-nb-chars="215">Právě končila.&nbsp;– Já&nbsp;jsem sedl beze slova promluvení u&nbsp;Marinky a&nbsp;položil hlavu v&nbsp;její klín; lehkým pohlazením přejela bílá ruka její tvář mou a&nbsp;pak opět budila hlas odpovídajících jí&nbsp;strun, přecházejíc v&nbsp;píseň jinou.</span></p>
        <p class="chunk" data-nb-ref-number="34" data-nb-words="17" data-nb-chars="94"><span class="idea" data-nb-ref-number="50" id="idea50" data-nb-words="17" data-nb-chars="94">Já&nbsp;jsem byl velmi smutný; ona zpozorovavši to, přestala v&nbsp;hraní, tázajíc se&nbsp;mne, co&nbsp;mi&nbsp;schází?</span></p>
        <p class="chunk" data-nb-ref-number="35" data-nb-words="22" data-nb-chars="128"><span class="idea" data-nb-ref-number="51" id="idea51" data-nb-words="22" data-nb-chars="128">„Zítra odcházím na&nbsp;dalekou pouť, abych prošel temné doliny nebenosných hor; kdo ví, kdy se&nbsp;vrátím, a&nbsp;ty se&nbsp;tážeš?“ odpovídám jí.</span></p>
        <p class="chunk" data-nb-ref-number="36" data-nb-words="18" data-nb-chars="80"><span class="idea" data-nb-ref-number="52" id="idea52" data-nb-words="18" data-nb-chars="80">„Ty jdeš na&nbsp;dalekou pouť!“ praví ona; „na dalekou pouť&nbsp;– a&nbsp;já&nbsp;–&nbsp;Co tě&nbsp;tam vábí?“</span></p>
        <p class="chunk" data-nb-ref-number="37" data-nb-words="15" data-nb-chars="80"><span class="idea" data-nb-ref-number="53" id="idea53" data-nb-words="15" data-nb-chars="80">„Dané slovo mě&nbsp;váže jíti k&nbsp;příteli nemocnému, který mne tam u&nbsp;paty hor očekává.“</span></p>
        <p class="chunk" data-nb-ref-number="38" data-nb-words="2" data-nb-chars="13"><span class="idea" data-nb-ref-number="54" id="idea54" data-nb-words="2" data-nb-chars="13">„Kdy půjdeš?“</span></p>
        <p class="chunk" data-nb-ref-number="39" data-nb-words="4" data-nb-chars="26"><span class="idea" data-nb-ref-number="55" id="idea55" data-nb-words="4" data-nb-chars="26">„Dříve, než slunce vyjde.“</span></p>
        <p class="chunk" data-nb-ref-number="40" data-nb-words="59" data-nb-chars="352"><span class="idea" data-nb-ref-number="56" id="idea56" data-nb-words="59" data-nb-chars="352">„Než slunce vyjde,“ opakuje ona. „Ó, jak by&nbsp;mi&nbsp;blaze bylo,“ mluvila dále, „jíti s&nbsp;tebou; tam v&nbsp;klínu přírody, v&nbsp;stínu nebenosných hor, při spádu jarých vod neb ve&nbsp;věčné tichosti říši po&nbsp;straně tvé vidět planoucí zoře mladého jitra, aneb spatřiti, jak v&nbsp;růžových červáncích umírá mdlý den, rozesílaje růžové věnce po&nbsp;zsinalých celách mrtvých velikánů&nbsp;–“</span></p>
        <p class="chunk" data-nb-ref-number="41" data-nb-words="39" data-nb-chars="227"><span class="idea" data-nb-ref-number="57" id="idea57" data-nb-words="39" data-nb-chars="227">Já&nbsp;jsem se&nbsp;stal vždy smutnějším. „Marinko!“ pravím, „Marinko!&nbsp;– slunce je&nbsp;hluboko pod námi! musím jíti!&nbsp;– Vycházející slunce mne musí viděti daleko za&nbsp;Prahou. Až&nbsp;se&nbsp;vrátím, snad ještě v&nbsp;měsíci tomto, navštívím opět tento byt&nbsp;–“</span></p>
        <p class="chunk" data-nb-ref-number="42" data-nb-words="39" data-nb-chars="247"><span class="idea" data-nb-ref-number="58" id="idea58" data-nb-words="39" data-nb-chars="247">„A&nbsp;cizí,“ doložila ona, „neznámá tvář přicházejícího zarazí poutníka a&nbsp;podiví se, že&nbsp;hledá tu, které již dávno není; s&nbsp;neurčitým úsměchem uhlídá slzu v&nbsp;oku outrpného příchozího a&nbsp;bez citu hledí potěšiti zsmutnělého obvyklým: Dnes mně, zítra tobě!“</span></p>
        <p class="chunk" data-nb-ref-number="43" data-nb-words="43" data-nb-chars="251"><span class="idea" data-nb-ref-number="59" id="idea59" data-nb-words="43" data-nb-chars="251">„Marinko!“ zvolám a&nbsp;vzhlednu k&nbsp;ní; měsíc právě vystoupil nad protější dům a&nbsp;světlo jeho padalo roztlučeným oknem na&nbsp;postavu Marinky; bílý její šat byl co&nbsp;stinný oděv ducha, co&nbsp;sněhobílá zář, a&nbsp;černé vlasy její co&nbsp;temná mlha na&nbsp;vrcholku sněžných kopců.</span></p>
        <p class="chunk" data-nb-ref-number="44" data-nb-words="19" data-nb-chars="112"><span class="idea" data-nb-ref-number="60" id="idea60" data-nb-words="19" data-nb-chars="112">„Marinko! kde ty&nbsp;budeš?“ táži se. Ona sáhla v&nbsp;struny a&nbsp;mdlým, poloudušeným hlasem zpívala sloku z&nbsp;národní písně:</span></p>
        <p class="chunk" data-nb-ref-number="45" data-nb-words="14" data-nb-chars="73"><em><span class="idea" data-nb-ref-number="61" id="idea61" data-nb-words="5" data-nb-chars="25">Tam za&nbsp;horou, za&nbsp;lesíčkem<br></span>
<span class="idea" data-nb-ref-number="62" id="idea62" data-nb-words="4" data-nb-chars="22">zpívají v&nbsp;sboru kněží;<br></span>
<span class="idea" data-nb-ref-number="63" id="idea63" data-nb-words="5" data-nb-chars="26">tři kroky za&nbsp;kostelíčkem&nbsp;—</span></em></p>
        <p class="chunk" data-nb-ref-number="46" data-nb-words="17" data-nb-chars="120"><span class="idea" data-nb-ref-number="64" id="idea64" data-nb-words="17" data-nb-chars="120">Poslední řádku sloky té&nbsp;nemohla dozpívati; jen fortepiano proneslo nápěv písně té, ona dutým, hlubokým hlasem dokončila:</span></p>
        <p class="chunk" data-nb-ref-number="47" data-nb-words="6" data-nb-chars="23"><span class="idea" data-nb-ref-number="65" id="idea65" data-nb-words="6" data-nb-chars="23"><em>v hrobě tvá milá leží&nbsp;—</em></span></p>
        <p class="chunk" data-nb-ref-number="48" data-nb-words="19" data-nb-chars="103"><span class="idea" data-nb-ref-number="66" id="idea66" data-nb-words="19" data-nb-chars="103">a&nbsp;sklesnouc v&nbsp;náruč mou, položila tvář svou na&nbsp;horoucí čelo mé; ona věděla pevně, že&nbsp;se&nbsp;neuvidíme více.</span></p>
        <p class="chunk" data-nb-ref-number="49" data-nb-words="9" data-nb-chars="62"><span class="idea" data-nb-ref-number="67" id="idea67" data-nb-words="9" data-nb-chars="62">„Marinko, buď s&nbsp;Bohem!“ pravím, namáhaje se&nbsp;pokojně vyhlížeti.</span></p>
        <p class="chunk" data-nb-ref-number="50" data-nb-words="45" data-nb-chars="230"><span class="idea" data-nb-ref-number="68" id="idea68" data-nb-words="45" data-nb-chars="230">„S&nbsp;Bohem!“ odpoví ona a&nbsp;jaksi slavně stojí přede mnou v&nbsp;celé kráse své; já&nbsp;se&nbsp;shýbnu k&nbsp;ruce její, než ona sehne se&nbsp;na&nbsp;prsa má, a&nbsp;první i&nbsp;poslední políbení hořelo na&nbsp;rtech mých. Fortepiano, jako by&nbsp;samo od&nbsp;sebe počalo, hrálo píseň:</span></p>
        <p class="chunk" data-nb-ref-number="51" data-nb-words="4" data-nb-chars="23"><span class="idea" data-nb-ref-number="69" id="idea69" data-nb-words="4" data-nb-chars="23"><em>Tam na&nbsp;hoře holoubátko.</em></span></p>
        <p class="chunk" data-nb-ref-number="52" data-nb-words="80" data-nb-chars="502"><span class="idea" data-nb-ref-number="70" id="idea70" data-nb-words="80" data-nb-chars="502">V&nbsp;pablesku měsíce seděl při něm dlouhý vyzáblý muž, v&nbsp;červený veliký kabát starého kroje a&nbsp;takovéto až&nbsp;po&nbsp;kolena sahajecí spodky oblečený. Obuv jeho, krátké boty, byly nataženy na&nbsp;vysoké, spravované na&nbsp;mnohých sice místech, přitom však čisté bílé punčochy;&nbsp;– dlouhé pletené vlasy byly přes rameno na&nbsp;prsa přehozené. Veliké cípy bílého šátku visely na&nbsp;modrou, stříbrem vyšívanou, teď však již velmi sešlou vestu. Byl to&nbsp;otec Marinky; jeho dlouhé vyzáblé prsty čarodějné vábily zvuky ze&nbsp;strun fortepiana.</span></p>
        <p class="chunk" data-nb-ref-number="53" data-nb-words="57" data-nb-chars="328"><span class="idea" data-nb-ref-number="71" id="idea71" data-nb-words="57" data-nb-chars="328">Jako omámený vyběhnu po&nbsp;ouzké lávce, podrazím nohu lavice a&nbsp;rokující baby valí se&nbsp;v&nbsp;hromadu jednu; vrávoraje, překotím opodál stojící, hrnky hliněnými naplněnou nůši, a&nbsp;ta se&nbsp;kácí za&nbsp;babou, která ji&nbsp;právě z&nbsp;lodě vynesla, sypajíc střepiny a&nbsp;valí se&nbsp;s&nbsp;kopce nazpět dolů k&nbsp;řece; já&nbsp;pak, pustiv peníz za&nbsp;náhradu určený, běžím odtud.</span></p>
        <p class="chunk" data-nb-ref-number="54" data-nb-words="36" data-nb-chars="228"><span class="idea" data-nb-ref-number="72" id="idea72" data-nb-words="36" data-nb-chars="228">„Proklatý flamendr!&nbsp;– Ztřeštěnec čertový!“&nbsp;– a&nbsp;mnohem horší přezdívky nesou se&nbsp;zároveň se&nbsp;sborem při matkách dříve usedlých a&nbsp;zdřímajecích uličníků; jeden z&nbsp;nich hodil po&nbsp;mně míčem, jejž brzo množství bláta a&nbsp;kamení následovalo.</span></p>
        <p class="chunk" data-nb-ref-number="55" data-nb-words="7" data-nb-chars="31"><span class="idea" data-nb-ref-number="73" id="idea73" data-nb-words="7" data-nb-chars="31">Třetí den byl jsem na&nbsp;horách.&nbsp;–</span></p>
        <p class="chunk" data-nb-ref-number="56" data-nb-words="69" data-nb-chars="417"><span class="idea" data-nb-ref-number="74" id="idea74" data-nb-words="69" data-nb-chars="417">Kdo 6. září roku 1833 při slunce západu byl na&nbsp;novoměstském svatém poli, bude se&nbsp;pamatovati na&nbsp;mladého pocestného, který v&nbsp;šedivý pocestní oděv oblečený, černými vousy zarostlý a&nbsp;hlavou o&nbsp;svůj vak opřený ležel na&nbsp;zdi hřbitovní. To&nbsp;jsem byl já; vracuje se&nbsp;s&nbsp;hor Krkonošských a&nbsp;domnívaje se, že&nbsp;Marinka již zde v&nbsp;tichém odpočívá snu, odpočinul jsem též, rozesílaje zraky na&nbsp;náhrobky posledními pablesky slunce zbarvené.</span></p>
        <p class="chunk" data-nb-ref-number="57" data-nb-words="17" data-nb-chars="121"><span class="idea" data-nb-ref-number="75" id="idea75" data-nb-words="17" data-nb-chars="121">Blíže zdi byl nový zvláštní hrob otevřen, v&nbsp;který ozdobnou černou vpouštěli rakev; množství příbuzných plakalo zemřelého.</span></p>
        <p class="chunk" data-nb-ref-number="58" data-nb-words="58" data-nb-chars="351"><span class="idea" data-nb-ref-number="76" id="idea76" data-nb-words="58" data-nb-chars="351">Opodál byla šachta. Malá dětská rakev při ní&nbsp;ležela a&nbsp;několik malých dětí hrálo si&nbsp;po&nbsp;ní; jen jedno z&nbsp;nich mělo hlavinku na&nbsp;ní&nbsp;položenou, jako by&nbsp;poslouchalo, jestli se&nbsp;bratříček tam uzavřený nehýbá. Po&nbsp;přikrytí hrobu při zdi odešel kněz dětskou při šachtě rakev pokropiti; poučené přítomnou ženštinou dítky házely malé hrstě hlíny na&nbsp;spuštěnou rakev.</span></p>
        <p class="chunk" data-nb-ref-number="59" data-nb-words="54" data-nb-chars="326"><span class="idea" data-nb-ref-number="77" id="idea77" data-nb-words="54" data-nb-chars="326">Teď novou rakev přinášeli hrobníci k&nbsp;šachtě; směšná postava, dlouhý vyzáblý muž, v&nbsp;červený veliký kabát starého kroje a&nbsp;takovéto až&nbsp;po&nbsp;kolena sahajecí spodky oblečen, kráčel za&nbsp;ní, rukou sevřenou buď prach, buď slzu stíraje s&nbsp;opálené tváře. Pod pravým paždím mačkal třírohý klobouk, pod levým měl slaměnou mošnu a&nbsp;v&nbsp;ní housle.</span></p>
        <p class="chunk" data-nb-ref-number="60" data-nb-words="38" data-nb-chars="235"><span class="idea" data-nb-ref-number="78" id="idea78" data-nb-words="38" data-nb-chars="235">Sprostou žlutou rakev nepokropenou vpustili v&nbsp;šachtu, a&nbsp;jako by&nbsp;někdo šeptal v&nbsp;ucho mé, znělo mi&nbsp;hluboko v&nbsp;duši: „Ona tebe očekávala!“ Skočiv se&nbsp;zdi, spěchám nastávajícím šerem do&nbsp;procházek Wimmerovských a&nbsp;Žitnou branou v&nbsp;temnou Prahu.</span></p>
        <p class="chunk" data-nb-ref-number="61" data-nb-words="126" data-nb-chars="769"><span class="idea" data-nb-ref-number="79" id="idea79" data-nb-words="126" data-nb-chars="769">Za&nbsp;několik dní slyšel jsem o&nbsp;starém muži, který na&nbsp;novoměstském hřbitově tak smutně na&nbsp;housle hrává; a&nbsp;po měsíci roznesla se&nbsp;pověst po&nbsp;Praze, že&nbsp;na&nbsp;dolejších loďkách vytáhli mlynářští utopeného. Ležel před sedmým na&nbsp;lavičkách. Dlouhý vyzáblý muž v&nbsp;červený veliký kabát starého kroje a&nbsp;takovéto až&nbsp;po&nbsp;kolena sahajecí spodky oblečený. Obuv jeho, krátké boty, byly nataženy na&nbsp;vysoké, spravované na&nbsp;mnohých sice místech, přitom však čisté bílé punčochy;&nbsp;– dlouhé pletené vlasy byly přes rameno na&nbsp;prsa přehozené. Veliké cípy bílého šátku visely na&nbsp;modrou, stříbrem vyšívanou, teď však již velmi sešlou vestu. Před ním na&nbsp;zemi ležel třírohý klobouk, po&nbsp;pravé straně slaměná mošna a&nbsp;na ní&nbsp;rozmoklé housle. Nikdo se&nbsp;k&nbsp;němu nehlásil a&nbsp;zapomenutého bez rakve zakopali v&nbsp;šachtu.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./marinka_010.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>