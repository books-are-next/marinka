---
title: Ouvertura
contentType: prose
---

<section>

_„Vzešel máj! Hlubokých muži želů!  
Tvou proč bledost ještě kryje tvář?  
V přírodu jdi — zlatá slunce zář  
růže lícím, poklid vrátí čelu!“_

</section>

<section>

_Vyjdu v slunce. Nad luhy vzkvětlými  
na západu jeho zář se skvěla;  
i tvář má se v jeho lesku rděla,  
zdobená co růžemi novými._

</section>

<section>

_Sklesna v prach, za sluncem rozstru ruce;  
borů šum, slavíka klokotání  
k němu nesou mojí touhy lkání._

</section>

<section>

_Konec zdál se blízký mojí muce.  
Zašlo slunce. Tma splynula šedá,  
a má tvář jak jindy byla bledá._

</section>
