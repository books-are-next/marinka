<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Dějství první">
    <meta name="apple-mobile-web-app-capable" content="yes">
    <title>Dějství první • Marinka</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./marinka_006.html">
    <link rel="next" href="./marinka_008.html">
    <meta name="nb-order" content="3">
    <link rel="self" href="marinka_007.html">
    <meta name="nb-identifier" content="macha-marinka-04c1921">
    <meta name="nb-role" content="chapter">
  </head>
  <body data-nb-words="1174" data-nb-chars="7147" class="nb-role-chapter nb-custom-style">
    <nav role="doc-toc">
      <ul class="plain">
        <li><a href="marinka_005.html">Vale lásko...</a></li>
        <li><a href="marinka_006.html">Ouvertura</a></li>
        <li><a href="marinka_007.html">Dějství první</a></li>
        <li><a href="marinka_008.html">Intermezzo</a></li>
        <li><a href="marinka_009.html">Dějství druhé</a></li>
        <li><a href="marinka_010.html">Finále</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./marinka_006.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="13"><span class="idea" data-nb-ref-number="1" id="idea1" data-nb-words="2" data-nb-chars="13">Dějství první</span></h1>
        <p class="chunk" data-nb-ref-number="2" data-nb-words="89" data-nb-chars="509"><span class="idea" data-nb-ref-number="2" id="idea2" data-nb-words="89" data-nb-chars="509">Máji! ó&nbsp;máji!&nbsp;– krásný máji!!&nbsp;– V&nbsp;obejmutí tvém plesá znovu živoucí země! Však běda, že&nbsp;žádný cit tak čistý není, aby nebyl smíšený s&nbsp;citem sobě odporným! Jako v&nbsp;potěšení pocestného, vidoucího ponejprve rozkošnou při cestě své krajinu, se&nbsp;mísí žalost brzkého s&nbsp;ní rozloučení; jako v&nbsp;sladkost prvního políbení ihned hořkost posledního vplyne: tak i&nbsp;při vší radosti a&nbsp;plesu země z&nbsp;příchodu tvého, krásný máji, tvář její jeví smutek a&nbsp;bol brzkého s&nbsp;tebou se&nbsp;rozestání a&nbsp;srdce mé&nbsp;jí&nbsp;co&nbsp;ozvěna zhluboka odpovídá!&nbsp;–</span></p>
        <p class="chunk" data-nb-ref-number="3" data-nb-words="158" data-nb-chars="1017"><span class="idea" data-nb-ref-number="3" id="idea3" data-nb-words="158" data-nb-chars="1017">Jaké to&nbsp;hemžení lidstva rozličného? Strakatý ženský šat míhá se&nbsp;temným oblekem mužským.&nbsp;– Vpravo, vlevo pozdravování a&nbsp;poklony.&nbsp;– Kanálská zahrado! Tvá sláva znovu se&nbsp;zdvihá obživlými stromy; krásotinky pražské znovu k&nbsp;obvyklým se&nbsp;do&nbsp;tebe hrnou schůzkám! Tuto hrdě si&nbsp;vykračuje dáma v&nbsp;opeřeném klobouku po&nbsp;boku štíhlého jonáka, zakrucujícího si&nbsp;mladá, krátká vousiska a&nbsp;řinkajecího dlouhýma ostruhama, které u&nbsp;večer po&nbsp;návratu odsud mnohá ženština proklínati bude, svlíkajecí se&nbsp;z&nbsp;jediného svého svátečního šatu; dále ještě hrději se&nbsp;prochází nějaká paní děvečka ve&nbsp;velikém čepci po&nbsp;straně vojákově; zde zas hustým tlumem se&nbsp;tlačí, malinkou hlavu vstrčenou majíc v&nbsp;ještě větším děveččina čepce klobouku, městská dcerka s&nbsp;řeznickým tovaryšem, ohlížejíc se&nbsp;za&nbsp;davem študentů, který se&nbsp;za&nbsp;dlouhou řadou nastrojených dívek valí. Právě podle vůle své v&nbsp;největší tlačenici dostihnou študenti řadu dívek a&nbsp;jeden každý z&nbsp;nich považuje se&nbsp;za&nbsp;šťastného, jestli aspoň o&nbsp;šat neb o&nbsp;ruku své milenky lehkým dotknutím mohl zavaditi.</span></p>
        <p class="chunk" data-nb-ref-number="4" data-nb-words="44" data-nb-chars="286"><span class="idea" data-nb-ref-number="4" id="idea4" data-nb-words="44" data-nb-chars="286">Jaké to&nbsp;hemžení lidstva rozličného!&nbsp;– A&nbsp;nad celým tímto sborem láska rozprostírá peruť svou jako hudba, po&nbsp;celý den uprostřed rozlehlého místa před kalírnou hrající, poslední názvuk nad obsazenými stoly; jako jasný večer růžové červánky nad zelenými zahrady stíny po&nbsp;přešlém parném dni.</span></p>
        <p class="chunk" data-nb-ref-number="5" data-nb-words="20" data-nb-chars="123"><span class="idea" data-nb-ref-number="5" id="idea5" data-nb-words="20" data-nb-chars="123">Ruka mne bolí od&nbsp;smekání klobouku; poodejdu stranou ze&nbsp;sklepení stromoví toho pod modré klenutí večerního nebe.&nbsp;– Jsem sám.</span></p>
        <p class="chunk" data-nb-ref-number="6" data-nb-words="114" data-nb-chars="769"><span class="idea" data-nb-ref-number="6" id="idea6" data-nb-words="114" data-nb-chars="769">Nad polouschlou travou širokých mezí zní melancholické bzu­čení večerních much; slunce zachází za&nbsp;temnozesinalý Petřín. Šumot zahradou se&nbsp;procházejících jen co&nbsp;dalekých hučení vod se&nbsp;nese večerním tichem. Bezoví a&nbsp;kvetoucí jasmín, jakoby umírající, sladce zavání, z&nbsp;jehožto stínu brzo slaběji, brzo hlasněji se&nbsp;ozývají písně slavíka, opěvajícího lásky žel. Kráčím při záhonech vedrem denním zpražených květin cizokrajných, které ze&nbsp;svého podnebí v&nbsp;cizí kraje přeneseny, přátelsky korunku svou tulí v&nbsp;lůno neznámé jim matky, v&nbsp;chladný hrob na&nbsp;cizí zemi; neb půda jim nepřiměřená neživí smutný květ. Vzdálené, prodloužené zvuky rohů lesních, zaznívajících z&nbsp;procházek Wimmerovských, kolébají se&nbsp;nad nimi a&nbsp;večerní zvonění ze&nbsp;sto věží rozlehlé Prahy bije smutně v&nbsp;ucho mé.</span></p>
        <p class="chunk" data-nb-ref-number="7" data-nb-words="89" data-nb-chars="540"><span class="idea" data-nb-ref-number="7" id="idea7" data-nb-words="89" data-nb-chars="540">Jaká to&nbsp;směšná postava!?&nbsp;– Dlouhý vyzáblý muž, v&nbsp;červený veliký kabát starého kroje a&nbsp;v&nbsp;takovétéž, až&nbsp;po&nbsp;kolena sahajecí spodky oblečen, sedí na&nbsp;mezi osamělé pěšiny. Obuv jeho, krátké široké boty, byly nataženy na&nbsp;vysoké, spravované na&nbsp;mnohých sice místech, přitom však čisté bílé punčochy; dlouhé pletené vlasy byly přes rameno na&nbsp;prsa přehozeny. Veliké cípy bílého šátku visely na&nbsp;modrou, stříbrem vyšívanou, teď však již velmi sešlou vestu. Před ním na&nbsp;zemi ležel třírohý klobouk, po&nbsp;pravé straně slaměná mošna a&nbsp;na ní&nbsp;housle. On&nbsp;žebral.</span></p>
        <p class="chunk" data-nb-ref-number="8" data-nb-words="134" data-nb-chars="757"><span class="idea" data-nb-ref-number="8" id="idea8" data-nb-words="134" data-nb-chars="757">Proč ale sem zasedl?&nbsp;– Tudy málokdo šel; touto osamělou pěšinou&nbsp;– kdo sem zabloudil? Tam mezi stromovím tolik lidstva, a&nbsp;on zde?&nbsp;– Snad se&nbsp;domýšlel, že&nbsp;v&nbsp;procházejícím se&nbsp;davu každý, spatřiv žebrajícího, sám k&nbsp;sobě praví: „Mne naprosí; jest nás zde mnoho; nedám-li já&nbsp;mu, dá&nbsp;mu&nbsp;jiný!“ a&nbsp;tak jeden s&nbsp;druhým bez udělení dost malé almužny že&nbsp;přejde; kdežto naproti tomu zde, kam jen časem jeden po&nbsp;druhém přicházel, on&nbsp;každého zvlášť mohl prositi, v&nbsp;kterémžto pádu z&nbsp;většího dílu každý, třeba ne&nbsp;z&nbsp;dobrosrdečnosti, třeba jen, že&nbsp;studem jakýmsi neb některým jiným citem puzen, něco mu&nbsp;poskytne?&nbsp;– Snad se&nbsp;styděl veřejně žebrati?&nbsp;– Či&nbsp;snad věděl, že&nbsp;na&nbsp;osamělou tuto stezku citlivější z&nbsp;procházejících se&nbsp;nastoupí; a&nbsp;takový že, má-li sám co, zajisté dá&nbsp;a&nbsp;rád dá?</span></p>
        <p class="chunk" data-nb-ref-number="9" data-nb-words="38" data-nb-chars="234"><span class="idea" data-nb-ref-number="9" id="idea9" data-nb-words="38" data-nb-chars="234">Celá postava jeho, vyzáblý, dlouhý obličej, pravily to&nbsp;první;&nbsp;– vysoké, hrdé čelo to&nbsp;druhé;&nbsp;– než modré veliké oči jevily, to&nbsp;poslední že&nbsp;jest příčinou oddálenosti jeho ode davu cituprázdných měšťáků v&nbsp;tuto tichosti a&nbsp;citlivosti říši.</span></p>
        <p class="chunk" data-nb-ref-number="10" data-nb-words="88" data-nb-chars="542"><span class="idea" data-nb-ref-number="10" id="idea10" data-nb-words="88" data-nb-chars="542">Pozoruje ho, zůstal jsem za&nbsp;nějakou chvilku opodál státi. Kdykoliv někdo se&nbsp;blížil, upřel podivný žebrák tento bystré oko své v&nbsp;oko mimojdoucího; buďto vzal housle do&nbsp;rukou, buď ne; a&nbsp;nikdy se&nbsp;nezmejlil. Hrál-li na&nbsp;housle, vždy něco dostal, nehrál-li, nedostal ničeho. Zpozorovav to, byl jsem na&nbsp;rozpacích, mám-li kolem něho jíti, neb ne, nemaje ničeho, co&nbsp;bych mu, jakkoliv rád bych to&nbsp;byl učinil, mohl dáti; a&nbsp;viděti člověka, který, poníživ se, žebrá, neobdarovaného, bylo mi&nbsp;odjakživa velmi odporné, aniž se&nbsp;mohu dosti vyjádřiti&nbsp;– podivné.</span></p>
        <p class="chunk" data-nb-ref-number="11" data-nb-words="92" data-nb-chars="549"><span class="idea" data-nb-ref-number="11" id="idea11" data-nb-words="92" data-nb-chars="549">Uzpurniv, jak daleko jsem mohl, oko své, kráčím vpřed, strachuje se, zdali po&nbsp;houslích sáhne.&nbsp;– Proti obyčeji svému neupřel na&nbsp;obličej můj oko své; ani na&nbsp;mne nepohledna, hledal pilně cosi v&nbsp;kapsách vesty své. Jdu okolo něho. On&nbsp;zvedna hlavu, volá na&nbsp;mne jménem mým. Zaražený obracím se&nbsp;k&nbsp;němu a&nbsp;vyzáblá, kostnatá ruka jeho podává mi&nbsp;složený papír. Vezmu, jdu dále; on&nbsp;zvedne housle, na&nbsp;kterýchžto dříve vždy jen jakž tak skřípal, a&nbsp;několik velmi smutně pronesených, čistých, jako by&nbsp;prosících zvuků neslo se&nbsp;lahodně večerním zápachem tiché krajiny.</span></p>
        <p class="chunk" data-nb-ref-number="12" data-nb-words="42" data-nb-chars="261"><span class="idea" data-nb-ref-number="12" id="idea12" data-nb-words="42" data-nb-chars="261">Já&nbsp;se&nbsp;ohlédnu; nikdo nepřicházel, on&nbsp;hleděl za&nbsp;mnou; tedy mne se&nbsp;týkala prosba tvá, pomyslím, a&nbsp;sotva zajdu v&nbsp;nízké křovisko, již jsem otevřel obdržený lístek. Vydržený, třesoucí se&nbsp;zvuk houslí jeho končil smutnou píseň co&nbsp;jednoduchá, celé hudby hodná dohrávka.</span></p>
        <p class="chunk" data-nb-ref-number="13" data-nb-words="190" data-nb-chars="1111"><span class="idea" data-nb-ref-number="13" id="idea13" data-nb-words="190" data-nb-chars="1111">List byl ženskou rukou čistě psaný; na&nbsp;druhé straně bylo někdy něco rejsováno, což se&nbsp;píšící list tento jen tak daleko smazati zdařilo, že&nbsp;nebylo více k&nbsp;rozeznání, co&nbsp;tam rejsováno bylo. Psala v&nbsp;následující smysl. Někým, snad některým z&nbsp;mých známých neb jakým jiným způsobem dostaly se&nbsp;jí, hudbu nade všecko milující, některé z&nbsp;mých písní v&nbsp;rukopisu, dále po&nbsp;vůli své i&nbsp;některé jiné ze&nbsp;spisů mých obdržela; a&nbsp;tak z&nbsp;mých prací mne poznavši, žádala si&nbsp;též i&nbsp;osobně mě&nbsp;poznati. Již dlouho neuzdravitelně na&nbsp;souchotiny nemocná, neznala jiného prostředku, nežli že&nbsp;mne listem tímto od&nbsp;otce jejího, jak pravila, doručeným&nbsp;– žádala, bych ji&nbsp;zítra v&nbsp;bytu jejím navštívil. Udaný byt byl na&nbsp;Františku za&nbsp;klášterem svaté Anežky; nízký domek v&nbsp;ouzké uličce, druhý od&nbsp;rohu. Celý list byl plod hlubokého smutku a&nbsp;nesmírné ve&nbsp;mne důvěry, že&nbsp;vyslyším žádosti v&nbsp;něm vyřknuté; musila mě&nbsp;dobře, velmi dobře znáti.&nbsp;– Zasmutnělý zůstana státi, hledím v&nbsp;list v&nbsp;rukou sevřený pevným okem, bez hnutí těla, možno i&nbsp;bez myšlenek; aneb snad probudiv se&nbsp;z&nbsp;nich, o&nbsp;nich jsem zapomněl. Zvuky houslí provázely mne po&nbsp;stezkách zapomenutí mého.</span></p>
        <p class="chunk" data-nb-ref-number="14" data-nb-words="18" data-nb-chars="99"><span class="idea" data-nb-ref-number="14" id="idea14" data-nb-words="18" data-nb-chars="99">„<em>Ei, da&nbsp;haben wir ja&nbsp;unsern Malkontenten!</em>“ ozvaly se&nbsp;hlasy a&nbsp;sbor známých študentů valil se&nbsp;ke&nbsp;mně.</span></p>
        <p class="chunk" data-nb-ref-number="15" data-nb-words="11" data-nb-chars="72"><span class="idea" data-nb-ref-number="15" id="idea15" data-nb-words="11" data-nb-chars="72">„<em>Bei Gott, ein Liebesbrief. Lass sehen!</em>“ zvolal jeden, chápaje se&nbsp;listu.</span></p>
        <p class="chunk" data-nb-ref-number="16" data-nb-words="42" data-nb-chars="245"><span class="idea" data-nb-ref-number="16" id="idea16" data-nb-words="42" data-nb-chars="245">„Nech státi!“ vzkřiknu, a&nbsp;chopiv ho&nbsp;za&nbsp;prsa i&nbsp;mrštiv daleko všetečným, spěchám domů. Mně byl list tento svatý.&nbsp;– Vítězné zvuky hudby a&nbsp;smích pozůstalých nesou se&nbsp;za&nbsp;mnou. Přijdu domů a&nbsp;samoten sedím, hlavou o&nbsp;stůl opřený, v&nbsp;hlubokých myšlenkách.</span></p>
        <p class="chunk" data-nb-ref-number="17" data-nb-words="3" data-nb-chars="20"><span class="idea" data-nb-ref-number="17" id="idea17" data-nb-words="3" data-nb-chars="20">(Opona noci spadne.)</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./marinka_008.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>